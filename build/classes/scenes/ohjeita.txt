-------------------------------------------
Varastonhallinta sovelluksen käytön ohjeita
-------------------------------------------

Tietoja:

***Kaikki oikeudet pidätetään***.

Software: Inventory Management
Made by: JAMA Softwares
Date: 20.8.2017 Tampere, Finland


Sisältö:

1. Sovelluksen käyttötarkoitus
2. Käytön peruslogiikka
3. Tuotteiden lisääminen
4. Tuotteiden ottaminen
5. Varaston tyhjentäminen
6. Tuotteiden hakeminen
7. Tallentaminen
8. Varaston sisällön tarkastelu
9. Lopettaminen
10. Tuotteiden ja varastojen poistaminen
11. Tuotteiden tai varastojen sisällön siirtäminen
12. Pikanäppäimet
14. Ulkoasu ja teemat



1. Sovelluksen käyttötarkoitus:

    Sovellus on tarkoitettu pienimuotoiseen varastonhallintaan. 
    Tämä sovellus on suunnattu erityisesti isohkoille omavaraistalouksille tai 
    yhteisöille. Se on kuitenkin sovellettavissa mihin tahansa vastaavaan pienten
    yritysten tuotevarastojen ylläpitoon vain pienillä kosmeettisilla muutoksilla.

    Varastonhallinta -sovellus on suunnitelttu työpöytäversioksi seuraaville 
    käyttöjärjestelmille: Windows (.exe) tai Mac (.dmg). Tästä sovelluksesta on siis
    saatavilla kaksi eri asennustiedostoversiota (8.2017).



2. Käytön peruslogiikka

    Kun sovellus käynnistettään työpöydältä, tai muusta sijainnistaan aukeaa
    ikkuna, joka tulee huomioida painamalla Enter -painiketta. Tämän jälkeen aukeaa
    varsinainen sovelluksen käyttöikkuna. Menubar -valikosta löytyvät sovelluksen 
    kaikki käytettävissä olevat toiminnallisuudet.

    Sovelluksen toiminnan perusperiaate:

    Sovelluksen käynnistyessä luetaan tekstitiedosto (varastoraportti.txt) välimuistiin. 
    Tämä mahdollistaa hakutoiminnallisuuden tehokkaan käytön ja muutoksien tekemisen.
    Käyttäjän tallentaessa muutokset tai sulkiessa sovelluksen kirjoitetaan välimuisti 
    tiedostoon. Tiedosto varastoraportti.txt siis ylikirjoitetaan. Toisin sanoen 
    sovelluksen toiminta perustuu kyseisessä tiedostossa olevaan sisältöön ja sen 
    muokkaamiseen. Jokaisella sovelluksen käyttökerralla luetaan varastoraportti.txt
    ainoastaan kerran ja ylikirjoitetaan tallenna -komennolla tai käyttäjän sulkiessa
    sovelluksen.



3. Tuotteiden lisääminen

    Tuotteita lisätään Muokkaa -valikon Lisää komennolla. Käyttäjältä kysytään
    kysytään 4 eri syötettä. Syötteiden muoto on melko tarkkaan rajattu sovelluksen
    virheettömän ja luotettavan toiminnan varmistamiseksi. Toisaalta tuotteita
    ja kokonaisia varastoja voidaan tarvittaessa myös poistaa yksittäisesti, 
    mutta tästä huolimatta on järkevää minimoida esimerkiksi virheellisten tuote 
    tai varastotunnusten lisääminen. Syötteiden oikeellisuus käydään läpi järjestyksessä 
    ylimmästä alkaen. Seuraavissa kohdissa 2.1.1 - 2.1.4 on kuvailtu kunkin kohdan 
    sallittu sisältö:

    3.1 Varastotunnus

        Varastotunnus on oltava muotoa kaksi isoa kirjainta jota seuraa 1-2
        numeroinen luku. Virheellisestä syötteestä ilmoitetaan käyttäjälle
        ilmoitusteksti-ikkunassa, ikkunan alareunassa.

    3.2 Tuotenimi

        Tuotenimi voi sisältää vain isoja tai pieniä kirjaimia. Jos nimessä on
        numeroita, ilmoitetaan virheellisestä syötteestä. Tuotenimi voi kuitenkin
        olla kaksiosainen eli se voi sisältää välilyöntejä. Yhdyssana, joka sisältää
        "-" -merkin ei valitettavasti ole sallittu.

    3.3 Vuosi

        Tähän kenttään voit antaa minkä tahansa luvun. Muista kuitenkin, että 
        luku ei voi alkaa nollalla. Virheellisestä syötteestä ilmoitetaan. Ole 
        kuitenkin varovainen ettet syötä vahingossa viisinumeroista lukua, sillä
        siitä ei varoiteta.

    3.4 Määrä

        Määrän mittayksikkö on litra (l). Desimaaliluvut ovat sallittuja 
        (esim. 0.2 tai 5.7). Kuten vuosi -kohdassa, myös tässä syötteen on oltava
        luku (eli se ei voi olla 02.4 tai 07).

    3.5 Lisää -napin toiminta

        Lisää -napin painallus tarkistaa syötteet alkaen ylhäältä alas. Jos
        kaikki syötteet ovat virheettömiä, lisätään tuote välimuistivarastoon.
        Huom: vasta tallenna -toiminto kirjataa lisäyksen varastoraportti.txt 
        tiedostoon.



4 Tuotteiden ottaminen

    Toiminnon valinta menubarista "Muokkaa -> Ota". Käyttäjältä kysytään kolmea
    eri syötettä. Lisää -toiminnallisuudesta poiketen, varastotunnusta ei kysytä.
    Kuitenkin syötteiden sallittu muoto on rajattu samoin periaattein. Syötteiden
    oikeellisuus käydään läpi järjestyksessä ylhäältä alas. Seuraavissa kohdissa
    2.2.1 - 2.2.3 on kuvailtu kunkin kohdan sallittu sisältö:

    4.1 Tuotenimi

        Syötä tähän tuote, jota haluat ottaa varastosta. Kirjainkoolla ei ole 
        merkitystä, muutoin tuotenimen on vastattava tarkalleen oikeaa tuotetta.
        Virheellisestä syötteestä ilmoitetaan.

    4.2 Vuosi

        Koska varastossa voi olla samannimistä tuotetta usealta eri vuodelta,
        sinun tulee antaa myös vuosiluku. Vuosiluvun tulee olla kokonaisluku. Se
        ei siis voi alkaa nollalla. Kuitenkin vuosi voi olla viisinumeroinen luku.
        Jos tuotenimi on oikea, mutta vuosi väärä, ei tuotetta oteta ja ilmoitetaan 
        tuotetta "Tuotenimi+vuosi" ei löytynyt.

    4.3 Määrä

        Määrän mittayksikkö on litra (l). Desimaaliluvut ovat sallittuja 
        (esim. 0.2 tai 5.7). Kuten vuosi -kohdassa, myös tässä syötteen on oltava
        luku (eli se ei voi olla 02.4 tai 07).

    4.4 Ota -napin toiminta

        Toimii samalla periaatteella kuin lisää -nappi. Otettaessa tuotetta 
        vertaillaan tuotenimien vastaavuuksia jättäen kirjainkoon erot huomiotta, 
        mutta vuosiluvun on täsmättävä. Onnistuneesta tuotteen otosta ilmoitetaan.



5. Varaston tyhjentäminen

    'Muokkaa -> Tyhjennä'.
    Varaston tyhjennys perustuu tiedoston varastoraportti.txt ylikirjoittamiseen
    tekstillä --- Varastotilanne ---. Sen sijaan välimuistivarastoa ei tyhjennetä,
    joten käyttäjän on mahdollista palauttaa poistamansa tiedot 'Tallenna' komennolla
    tai sulkemalla sovellus ikkunan sulje[X] -painikkeella. Jos siis haluat tyhjentää
    varaston pysyvästi, tulee sinun lopettaa sovellus 'Varasto -> Lopeta' komennolla 
    tallentamatta muutoksia.

    Varasto tyhjennetään valikosta "Muokkaa -> Tyhjennä". Sen jälkeen käyttäjää
    varoitetaan kaikkien tietojen lopullisesta menettämisestä. Kyllä tai Ei valinnan
    jälkeen ohjelma palaa aloitusnäkymään ja ilmoittaa valintaan perustuen joko
    varaston tyhjentymisestä tai tyhjennyksen peruuntumisesta. Muista, että jos 
    jatkat sovelluksen käyttöä, sinun tulee sulkea sovellus ennen uusien tuotteiden
    lisäämistä, koska välimuistia ei tyhjennetä.

    HUOM: Koko varaston tyhjennys on tehty tarkoituksenmukaisesti hankalaksi,
    jotta vältytään tahattomilta toimenpiteiltä. Jos satojen tuotteiden varasto
    tyhjenee vahingossa, on niiden uudelleen lisääminen erittäin työläs toimenpide,
    koska kaikki on lisättävä käsin manuaalisesti kirjoittamalla.



6. Tuotteiden hakeminen

    6.1 Haun periaate

        Tuotteita voi hakea tuotteen nimen perusteella "Hae -> tuotenimellä" 
        -valikosta. Hakukenttään kirjoitetaan haettavan tuotteen nimi. Käyttäjä 
        voi hakea varaston sisältöä kirjoittamalla joko koko tuotenimen tai 
        ainoastaan osan siitä. Esimerkiksi tuotetta 'Mansikka' voi hakea kirjoittamalla 
        ainoastaan 'man' hakukenttään. Tällöin listataan kaikki tuotteet, jotka 
        sisältävät sanan 'man'. Kirjainkoolla ei ole merkitystä.

        Huom: Jos tuotehaku tehdään ilman syötettä, listataan koko varaston sisältö!

    6.2 Hakuikkuna

        Hakutoiminnallisuudessa on käytössä ponnahdusikkuna joka aukeaa 'Hae' 
        -nappia painamalla (tai Enter -näppäintä hakuikkunan ollessa aktiivisena). 
        Kuten pääikkunan hakutuloskentässä, myös tässä tuotteet on oletuksena 
        järjesteltynä tuotenimen perusteella aakkosjärjestyksessä. Tuotetiedot 
        on myös ryhmitelty selkeämmin, mikä helpottaa niiden tarkastelua.

        Kun tuoteikkuna on avautunut, voi hakua jatkaa sulkematta sitä. Jokaisella
        hakukerralla ikkunan sisältö päivittyy. Ikkunan voi sulkea vapaasti, mutta
        se aukeaa automaattisesti jokaisella hakukerralla. Ikkuna sulkeutuu myös
        siinä tapauksessa, jos sovellus suljetaan pääikkunasta.

    6.3 Haettujen järjestäminen

        Hakuikkunan tuotteet voi järjestää jokaisen sarakkeen perusteella joko nousevasti
        tai laskevasti. Klikkaamalla haluamasi sarakkeen yläpalkkia, saat näkyviin
        pienen nuolen, joka osoittaa ylös. Tuotteet on tällöin järjestetty nousevasti 
        (A-Z). Uudelleen klikkaamalla tuotteet näytetään käänteisessä järjestyksessä 
        laskevasti (Z-A).



7. Tallentaminen

    'Varasto -> Tallenna' tai (CTRL + T).
    Muutokset voi tallentaa milloin tahansa menubar-valikosta "Varasto -> Tallenna"
    -toiminnolla. Vaihtoehtoisesti näppäinyhdistelmä CTRL + T toimii myös riippumatta
    siitä mikä valintaikkuna on käytössä. Sovelluksen käyttöä voi jatkaa normaalisti
    tallennuksen jälkeen.

    Muutokset tallennetaan automaattisesti, jos käyttäjä lopettaa sovelluksen
    ikkunan yläkulmasta sulje (x) painikkeella. Jos et halua tallentaa muutoksia,
    lopeta sovellus 'Varasto' -valikon 'lopeta' -toiminnolla tallentamatta. 



8. Varaston sisällön tarkastelu

    Varaston sisältöä voi tarkastella menubar -valikosta 'Varasto -> Raportti'
    -toimintoa käyttäen. Aukevaan näkymään varaston sisältö listataan varastokohtaisesti 
    järjestykseen varastotunnuksen mukaan.

    Toinen tapa on suorittaa tuotehaku tyhjällä hakukentällä, jolloin listataan koko 
    varaston sisältö. Tällöin käytössäsi on kattavat järjestely -toiminnot. Voit selata
    tuotteita joko nimen, vuoden, määrän tai varastotunnuksen perusteella.



9. Sovelluksen lopettaminen

    Sovellusta sulkiessa ja lopetettaessa on hyvä tietää muutaman tärkeää seikkaa
    tehtyen muutosten tallentumiseen liittyvistä seikoista.

    9.1 Sovelluksen lopettaminen Varasto -valikosta

        Kun käyttäjä sulkee sovelluksen 'Varasto -> Lopeta' toiminnolla, kysytään
        tallennetaanko muutokset. Jos et halua tallentaa muutoksia, sinun tulee
        lopettaa sovellus täältä vastaamalla kieltävästi.

    9.2 Sovelluksen sulkeminen pääikkunasta

        Jos suljet sovelluksen pääikkunasta käyttäen sulje[X] -painiketta ikkunan
        yläkulmassa, tallentuu muutokset automaattisesti. Huom; jos käyttäjä on
        tyhjentänyt varaston ja muutokset halutaan säilyttää, tallentaminen palauttaa
        koko varaston sisällön, koska välimuisti kirjoitetaan tiedostolle (Tyhjennä
        -toiminto ei tyhjennä välimuistia, jotta toiminto olisi peruttavissa).



10. Tuotteiden ja varastojen poistaminen

    'Muokkaa -> Poista'.
    Tuotteiden ja varastojen poistamisen toiminnot on yhdistetty samalle näytölle.
    Vasemmalla tuotteen ja oikealla varaston poistaminen. Molempien "Poista" -nappien 
    painallus poistaa kyselemättä. Varmistu siitä, että olet varmasti poistamassa
    oikean varaston tai tuotteen. Muista, että mikään toimintasi ei tallennu
    automaattisesti. Tuotteet poistuvat vasta 'Tallenna' -komennolla tai kun 
    sovellus lopetetaan 'Varasto' -valikosta.

    10.1 Tuotteen poistaminen

        Kuten muissa ikkunoissa, myös täällä syötteet tarkistetaan ylimmästä 
        alkaen. Syötteissä on voimassa samat säännöt kuin muissakin toiminnoissa.
        Tuotteen nimen kirjainkoolla ei ole merkitystä. Muutoin syötteiden on 
        vastattava tismalleen poistettavaa tuotetta. Onnistuneesta tai epäonnistuneesta
        toiminnasta ilmoitetaan pääikkunan ilmoitusalueella alareunassa.

    10.2 Varaston poistaminen

        Varaston poistaminen suoritetaan varastotunnuksen perusteella. Annetun
        tunnuksen tulee vastata täsmälleen olemassa olevaa varastoa. Virheellisestä
        syötteestä ja varaston poistamisen epäonnistumisesta tai onnistumisesta
        ilmoitetaan pääikkunan ilmoitusalueella.

    10.3 Toiminnan tallentuminen

        Kuten kaikki muukin toiminta, myös poistaminen tallentuu vasta erikseen 
        tallenna -komennolla tai kun sovellus suljetaan. Muista siis tallentaa
        aika ajoin toimintasi.

    10.4 Poistaminen vahingossa

        Jos poistit väärän tuotteen tai varaston, mutta et vielä tallentanut,
        voit palauttaa aiemman tilan lopettamalla sovelluksen Varasto -valikosta 
        ja käynnistämällä sovelluksen uudelleen. Muissa tapauksissa
        tiedot on valitettavasti menetetty.



11. Tuotteiden tai varastojen sisällön siirtäminen

    'Muokkaa -> Siirrä'.
    Tuotteita on mahdollista siirtää joko yksittäisesti tai koko varasto kerralla
    toiseen varastoon. Varastojen yhdistäminen saattaa olla hyvin kätevä ominaisuus,
    kun kaksi varastoa ovat puolityhjänä. 

    Syötteiden tarkistuksissa käytetään samoja periaatteita, kuin muualla sovelluksen
    syötekentissä. Tuotenimen kirjainkoolla ei ole merkitystä.

    11.1 Yksittäisen tuotteen siirtäminen

        Yksittäinen tuote voidaan siirtää toiseen varastoon, joko olemassa olevaan
        tai uuteen. Käyttäjän on annettava siirrettävän tuotteen nimen ja vuosiluvun
        lisäksi varasto, jossa siirrettävä tuote sijaitsee. Tämä siitä syystä,
        että samaa tuotetta olisi useassa eri varastossa. Kohdevarastokenttään
        annetaan sen varaston tunnus, jonne tuote halutaan siirtää. Jos annetulla
        kohdevaraston tunnuksella ei löydy jo olemassa olevaa varastoa, luodaan 
        uusi varasto automaattisesti. Jos näppäilet vahingossa väärän tunnuksen,
        voit korjata tilanteen käyttämällä siirrä toimintoa uudelleen.

    11.2 Varaston sisällön siirtäminen

        Sisältöjä voidaan siirtää myös koko varaston sisältö kerralla toiseen
        haluttuun varastoon. Myös tässä tapauksessa kohdevarasto voi olla jo 
        olemassa oleva tai kokonaan uusi. Ohjelma tarkistaa automaattisesti 
        löytyykö annettua kohdevarastoa listalta ja jos näin ei ole, luodaan uusi.

        Koko varaston sisältö siirretään uuteen sijaintiin. Jos varastot sisältävät 
        samoja tuotteita, lisätään tuotteen määrää sen sijaan, että uudessa varastossa
        esiintyisi tuotteita tismalleen samalla nimellä.

        Toiminnan onnistumisesta ilmoitetaan pääikkunan ilmoitusalueella, näytön 
        alareunassa.
      
      

12. Pikanäppäimet

    Sovelluksessa on käytössä muutamia käyttöä helpottavia pikanäppäimiä. Sovelluksen
    käyttäminen ilman hiirtä on näin melko sujuvaa.

    - Tabulaattorilla eli 'sarkain' -painikkeella voit hypätä syötekenttien 
      välillä.
    - 'Enter'-näppäimellä voit korvata 'Lisää', 'Ota' ja 'Hae' nappien painalluksen
      hiirtä käyttämättä. 'Poista' ja 'Siirrä' -ikkunoissa toiminto ei kuitenkaan ole
      käytössä
    - CTRL+T näppäinyhdistelmä tallentaa muutokset riippumatta siitä, mikä ikkuna
      kulloinkin on avoinna
    - Nuolinäppäimillä voit selata menubar -valikkoja kaikissa toimintotiloissa. 



13. Ulkoasu ja teemat

    Sovelluksessa on käytössä automaattisesti vaihtuva teema. Käytännössä sovelluksen
    taustakuva vaihtuu lähes jokaisella käynnistyskerralla. Käyttäjä ei voi vaikuttaa
    asetuksista sovelluksen ulkoasuun (). Asetusvalikko ja mm. teeman valinta tulossa 
    sovelluksen valikoimiin mahdollisesti myöhemmin.

    4.1 Periaate

    Sovelluksen tiedostokansioissa on images niminen kansio, josta on esivalittuna 9
    eri .jpg muotoista kuvaa, joista sovellus valitsee satunnaisesti kullakin 
    käynnistyskerralla sovelluksen pääikkunan taustakuvan. Teema ei vaihdu siis 
    välttämättä joka kerta, mutta se on todennäköisempää.